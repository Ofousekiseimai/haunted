{
  "category": "Εφημερίδες",
  "subcategorySlug": "pnevmatismos",
  "subcategory": "Πνευματισμός",
  "slug": "/efimerides/pnevmatismos",
  "articles": [
    {
      "id": "473",
      "title": "Επικοινωνία με Νεκρούς - Πνευματισμός - Ψυχοφυσιολογία - Συνέντευξη Τανάγρα 1935 (Μέρος 2ο)",
      "slug": "epikoinonia-me-nekrous-pnevmatismos-psychofysiologia-synentefxi-tanagra-1935",
      "author": "Φώτος Γιοφύλλης",
      "date": "1935-01-22",
      "excerpt": "Συνέντευξη με τον Άγγελο Τανάγρα για το αν υπάρχει ζωή μετά θάνατον και αν είναι δυνατή η επικοινωνία με τους αποθανόντες, με αναφορά στη διαφωνία πνευματισμού και ψυχοφυσιολογίας.",
      "locationTags": [
        "Ελλάδα",
        "Αττική",
        "Αθήνα"
      ],
      "mainArea": "Αττική",
      "subLocation": "Αθήνα",
      "image": {
        "src": "/images/efimerides/epikoinonia-nekroi-synentefxi-tanagra-1935.webp",
        "alt": "Επικοινωνία με Νεκρούς - Πνευματισμός - Ψυχοφυσιολογία - Συνέντευξη Τανάγρα (1935)"
      },
      "content": [
        {
          "type": "text",
          "value": "Επικοινωνία με Νεκρούς – Πνευματισμός – Ψυχοφυσιολογία – Συνέντευξη Τανάγρα (1935)"
        },
        {
          "type": "text",
          "value": "Υπάρχει ζωή μετά θάνατον; Είναι δυνατή η συνεννόηση με τους αποθανόντες;"
        },
        {
          "type": "text",
          "value": "Με ποια μέσα προσπαθεί η επιστήμη να κατορθώσει την επικοινωνία με τους νεκρούς; – Η διαφωνία πνευματισμού και ψυχοφυσιολογίας. – Συνέντευξη με τον κ. Αγγ. Τανάγρα"
        },
        {
          "type": "text",
          "value": "Το ζήτημα της ύπαρξης ή μη ψυχής ζώσας και μετά τον θάνατο του ανθρώπου και προ πάντων της επικοινωνίας της με τους ζωντανούς απασχολεί την παγκόσμια επιστήμη. Όπως είδαμε στη χθεσινή αρχή της έρευνας αυτής, οι μελέτες και τα πειράματα παρουσίασαν καταπληκτικά φαινόμενα. Στην εξήγηση όμως των φαινομένων αυτών η παγκόσμια επιστήμη χωρίζεται σε δύο μεγάλα στρατόπεδα: στους πνευματιστές και στους μελετητές της ψυχολογίας."
        },
        {
          "type": "text",
          "value": "Οι πρώτοι έχουν πεισθεί ότι πρόκειται περί καθαρής επικοινωνίας με πνεύματα ανθρώπων αποθανόντων. Αντίθετα οι άλλοι μελετούν τα φαινόμενα, πειραματίζονται και ερευνούν χωρίς να εκφέρουν σαφή γνώμη αν πρόκειται περί πνευμάτων των νεκρών ή περί άλλων αοράτων υπερφυσικών δυνάμεων."
        },
        {
          "type": "text",
          "value": "Υπάρχει και στις Αθήνας Εταιρεία Ψυχοφυσιολογίας, που ερευνά τα φαινόμενα τα οποία παράγουν αόρατοι και μυστηριώδεις δυνάμεις. Τα πειράματά της είναι εξαιρετικά ενδιαφέροντα και εξηγούνται με πολλούς τρόπους. Δεν παύουν όμως να είναι μυστηριώδη."
        },
        {
          "type": "text",
          "value": "Τι λέει ο κ. Α. Τανάγρας"
        },
        {
          "type": "text",
          "value": "Πρόεδρος και διευθυντής των πειραμάτων και ερευνών της Εταιρείας Ψυχοφυσιολογίας των Αθηνών είναι ο πρώην γενικός αρχίατρος του ναυτικού μας κ. Άγγελος Τανάγρας (Ευαγγελίδης). Προς αυτόν πρώτον απευθυνθήκαμε για να έχουμε τις γνώμες του σχετικά με το σπουδαιότατο και αιώνιο ζήτημα των μεταψυχικών φαινομένων και της συνεννοήσεως της ψυχής των πεθαμένων με τους ζωντανούς."
        },
        {
          "type": "text",
          "value": "Ο κ. Τανάγρας ευγενέστατα, ως πάντοτε, μας δέχθηκε στο γραφείο της Εταιρείας. Του ανακοινώσαμε τα ερωτήματα της έρευνάς μας. Και αφού σκέφθηκε επί ολίγον, μας είπε:"
        },
        {
          "type": "text",
          "value": "Η επιστήμη ουδέν θέτει ως βέβαιο πριν από την έρευνα, αλλά και ουδέν αποκλείει. Στην προκειμένη μελέτη του ζητήματος της πέραν του θανάτου ζωής δεν θέτουμε ως βέβαιο πριν ερευνήσουμε ότι υπάρχει ψυχή και ότι επικοινωνεί με τους ζωντανούς. Ούτε όμως αποκλείουμε, αν αποδειχθεί επιστημονικώς, τέτοια εκδοχή. Η επιστήμη δεν θέτει όρια πριν από την έρευνα. Ερευνά, πειραματίζεται και καταλήγει σε συμπεράσματα."
        },
        {
          "type": "text",
          "value": "— Αλλά, αναφέραμε την παρατήρησή μας στον κ. Τανάγρα, ότι πλείστα σωματεία ψυχικών ερευνών δέχονται τον πνευματισμό και πιστεύουν ότι οι ψυχές των νεκρών προκαλούν πλείστα φαινόμενα και επικοινωνούν με τους ζωντανούς…"
        },
        {
          "type": "text",
          "value": "— Μάλιστα. Αυτά είναι τα καθαρώς πνευματιστικά σωματεία. Η ψυχοφυσιολογία όμως δεν θέτει ως δεδομένη την επικοινωνία με τους νεκρούς. Οι πνευματιστές, καθώς γνωρίζετε, ανέπτυξαν το σύστημά τους από το 1848. Τότε έγιναν τα φαινόμενα της οικογένειας Φοξ, στο Χάιτζβιλ της Αμερικής."
        },
        {
          "type": "text",
          "value": "Η κόρη της οικογένειας, η οποία προφανώς ήταν μέντιουμ, προκαλούσε κρότους χωρίς να αγγίξει το μέρος όπου αυτοί γίνονταν. Ένα είδος τηλεκινησίας. Σκέφθηκαν λοιπόν τότε μήπως οι κρότοι αυτοί προέρχονταν από πνεύμα νεκρού. Και άρχισαν να κάνουν διάφορες ερωτήσεις, π.χ. «αν συμβαίνει αυτό, χτύπησε μια φορά, αν αυτό, δύο»."
        },
        {
          "type": "text",
          "value": "Έπειτα σιγά-σιγά σχημάτισαν και αλφάβητο με κρότους. Και άρχισε η συνομιλία των ζώντων με τα υποθετικά πνεύματα."
        },
        {
          "type": "text",
          "value": "Πώς αναπτύχθηκε ο πνευματισμός"
        },
        {
          "type": "text",
          "value": "Εκείνη την εποχή η επιστήμη δεν είχε μελετήσει ακόμη αυτά τα φαινόμενα και έγιναν διάφορες υποθέσεις. Τέλος δεν μπορούσε να δοθεί άλλη εξήγηση παρά ότι τους κρότους αυτούς τους έκαναν ψυχές νεκρών και ότι αυτοί με το συνθηματικό αλφάβητο απαντούσαν στις ερωτήσεις. Ειδικώς για την περίπτωση της κόρης Φοξ πιστεύθηκε ότι μιλούσε το πνεύμα κάποιου δολοφονηθέντος στο σπίτι προ ετών."
        },
        {
          "type": "text",
          "value": "Από εκεί άρχισε ο πνευματισμός, που γρήγορα είχε μεγάλη διάδοση και στην Αμερική και στην Αγγλία. Αργότερα στη Γαλλία παρουσιάσθηκε ο καθηγητής Ιππόλυτος Ντενιζάρ, ο οποίος με το ψευδώνυμο Αλλάν Καρντάκ έγραψε σειρά τόμων για τις πνευματιστικές έρευνες. Τα έργα του Καρντάκ θεωρούνται ως το Ευαγγέλιο του πνευματισμού."
        },
        {
          "type": "text",
          "value": "Σε αυτά έβαζε τις βάσεις της θεωρίας, εξηγούσε πάνω σε αυτή τα πειράματα και καθοδηγούσε όσους ήθελαν να πειραματισθούν και να μιλήσουν με τους νεκρούς τους…"
        },
        {
          "type": "text",
          "value": "Από την εποχή εκείνη η έρευνα των πνευματιστών πολλαπλασιάζεται σε όλον τον κόσμο. Όλη η υφήλιος καταγίνεται με τον πνευματισμό. Τραπεζάκια κινούνται, μέντιουμ γράφουν καθ’ υπαγόρευση πνευμάτων κλπ. Η κίνηση αυτή έφθασε και στις Αθήνας και τις αναστάτωσε προ πολλών ετών."
        },
        {
          "type": "text",
          "value": "Όλοι δε οι πνευματιστές, γεμάτοι μυστικοπάθεια, πίστευαν τυφλά ότι μιλούν με τις ψυχές των νεκρών. Και το πιστεύουν και σήμερα."
        },
        {
          "type": "text",
          "value": "Οι νεότερες έρευνες"
        },
        {
          "type": "text",
          "value": "Αλλά κατά το 1882 άρχισε ένα άλλο είδος έρευνας. Ιδρύθηκε τότε στο Λονδίνο η πρώτη Εταιρεία Ψυχικών Ερευνών και η επιστήμη άρχισε νέες έρευνες ψυχρά και χωρίς καμία μυστικοπάθεια ή προκατάληψη. Και η έρευνα αυτή απέδειξε ότι πραγματικά υπάρχουν και ενεργούν δυνάμεις εκτός της ύλης, ψυχικές δυνάμεις άυλες και άγνωστες."
        },
        {
          "type": "text",
          "value": "Όταν σπούδαζα ήμουν κι εγώ υλιστής. Ο Μπύχνερ και ο Χαϊκέλ ήταν τα ευαγγέλιά μου. Μα αργότερα, ιδίως μετά την αποκάλυψη της ραδιενέργειας, πείσθηκα πως υπάρχουν και δυνάμεις άυλες."
        },
        {
          "type": "text",
          "value": "Έτσι μετέπεσα κι εγώ στον πνευματισμό. Είδα ότι υπάρχει άυλος κόσμος, δυνάμεις υπέρτερες. Καταγινόμουν λοιπόν από τότε με τα πειράματα. Και πείσθηκα για το γεγονός της ύπαρξης αοράτων δυνάμεων. Αλλά δεν πείσθηκα ότι τα πνεύματα των νεκρών παράγουν τα φαινόμενα αυτά. Και θα σας εξηγήσω το γιατί."
        },
        {
          "type": "text",
          "value": "— Ας ακούσουμε τους συλλογισμούς σας."
        },
        {
          "type": "text",
          "value": "— Λοιπόν, αν ήταν δυνατή, όπως ισχυρίζονται οι πνευματιστές, η επικοινωνία νεκρών και ζώντων, τότε θα έμεναν ανεξιχνίαστα εγκλήματα; Θα υπήρχαν θησαυροί κρυμμένοι από αποθανόντες και άγνωστοι ακόμη; Θα υπήρχαν διαθήκες χαμένες και τόσα άλλα; Δεν θα τα έλεγαν όλα τα πνεύματα των νεκρών προς τους ζώντες;"
        },
        {
          "type": "text",
          "value": "Εξάλλου, θα υπήρχαν προβλήματα στην επιστήμη, στη φυσική, στη χημεία; Δεν θα τα έλυναν οι προαποθανόντες μεγάλοι επιστήμονες;"
        },
        {
          "type": "text",
          "value": "Βεβαίως δεν αρνούμεθα ότι τα πνεύματα επιζούν μετά τον θάνατον."
        },
        {
          "type": "text",
          "value": "Αλλά δεν επικοινωνούν με ζώντες. Τουλάχιστον μέχρι σήμερα δεν αποδεικνύεται τούτο."
        },
        {
          "type": "text",
          "value": "ΑΥΡΙΟΝ: Τα καταπληκτικά φαινόμενα."
        },
        {
          "type": "text",
          "value": "Φώτος Γιοφύλλης"
        },
        {
          "type": "text",
          "value": "ΕΘΝΙΚΗ ΣΗΜΑΙΑ 22.01.1935"
        }
      ],
      "sources": [
        {
          "type": "newspaper",
          "name": "Εθνική Σημαία",
          "title": "Εφημερίδα Εθνική Σημαία",
          "year": "1935",
          "pages": "22.01.1935"
        }
      ],
      "tags": [
        "Ελλάδα",
        "Αθήνα",
        "Πνευματισμός",
        "Ψυχοφυσιολογία",
        "Επικοινωνία με νεκρούς",
        "Συνέντευξη",
        "Άγγελος Τανάγρας",
        "Φώτος Γιοφύλλης"
      ],
      "relatedArticles": [
        {
          "slug": "epikoinonia-me-nekrous-pnevmatismos-psychofysiologia-1935-meros-10",
          "subcategorySlug": "pnevmatismos",
          "title": "Επικοινωνία με Νεκρούς - Πνευματισμός - Ψυχοφυσιολογία 1935 (Μέρος 1ο)",
          "description": "Πρώτο μέρος της σειράς για την επικοινωνία με τους νεκρούς και την αντιπαράθεση πνευματισμού - ψυχοφυσιολογίας."
        },
        {
          "slug": "epikoinonia-me-nekrous-pnevmatismos-psychofysiologia-1935-meros-3",
          "subcategorySlug": "fainomena",
          "title": "Επικοινωνία με Νεκρούς – Πνευματισμός – Ψυχοφυσιολογία 1935 (Μέρος 3ο)",
          "description": "Συνέχεια της σειράς με τα συμπεράσματα και τις παρατηρήσεις του Άγγελου Τανάγρα."
        }
      ],
      "seo": {
        "metaTitle": "Επικοινωνία με Νεκρούς – Πνευματισμός – Ψυχοφυσιολογία (1935, Μέρος 2ο) | Πνευματισμός | haunted.gr",
        "metaDescription": "Συνέντευξη με τον Άγγελο Τανάγρα για την ύπαρξη ζωής μετά θάνατον και την πιθανότητα επικοινωνίας με τους αποθανόντες, με αναφορά στις θεωρίες πνευματισμού και ψυχοφυσιολογίας.",
        "canonical": "https://haunted.gr/efimerides/pnevmatismos/epikoinonia-me-nekrous-pnevmatismos-psychofysiologia-synentefxi-tanagra-1935",
        "keywords": [
          "επικοινωνία με νεκρούς",
          "πνευματισμός",
          "ψυχοφυσιολογία",
          "Άγγελος Τανάγρας",
          "Φώτος Γιοφύλλης",
          "1935"
        ],
        "structuredData": {
          "@context": "https://schema.org",
          "@type": "Article",
          "headline": "Επικοινωνία με Νεκρούς - Πνευματισμός - Ψυχοφυσιολογία - Συνέντευξη Τανάγρα 1935",
          "description": "Συνέντευξη για τη διαφωνία πνευματισμού και ψυχοφυσιολογίας σχετικά με την επικοινωνία ζώντων και αποθανόντων.",
          "inLanguage": "el",
          "datePublished": "1935-01-22",
          "author": {
            "@type": "Person",
            "name": "Φώτος Γιοφύλλης"
          },
          "image": "https://haunted.gr/images/efimerides/epikoinonia-nekroi-synentefxi-tanagra-1935.webp",
          "articleSection": "Πνευματισμός",
          "keywords": [
            "επικοινωνία με νεκρούς",
            "πνευματισμός",
            "ψυχοφυσιολογία",
            "συνέντευξη Τανάγρα"
          ],
          "mainEntityOfPage": {
            "@type": "WebPage",
            "@id": "https://haunted.gr/efimerides/pnevmatismos/epikoinonia-me-nekrous-pnevmatismos-psychofysiologia-synentefxi-tanagra-1935"
          },
          "publisher": {
            "@type": "Organization",
            "name": "haunted.gr",
            "logo": {
              "@type": "ImageObject",
              "url": "https://haunted.gr/haunted-logo.webp"
            }
          },
          "spatialCoverage": {
            "@type": "Place",
            "name": "Αθήνα",
            "address": {
              "@type": "PostalAddress",
              "addressLocality": "Αθήνα"
            }
          }
        }
      }
    },
    {
      "id": "472",
      "title": "Επικοινωνία με Νεκρούς - Πνευματισμός - Ψυχοφυσιολογία 1935 (Μέρος 1ο)",
      "slug": "epikoinonia-me-nekrous-pnevmatismos-psychofysiologia-1935-meros-10",
      "author": "Φώτος Γιοφλύλης",
      "date": "1935-01-21",
      "excerpt": "Άρθρο-μελέτη για το αν υπάρχει ζωή μετά θάνατον και αν είναι δυνατή η επικοινωνία με τους αποθανόντες, παρουσιάζοντας τα δύο «στρατόπεδα» ερευνητών: πνευματισμό και ψυχοφυσιολογία.",
      "locationTags": [
        "Ελλάδα",
        "Αττική",
        "Αθήνα"
      ],
      "mainArea": "Αττική",
      "subLocation": "Αθήνα",
      "image": {
        "src": "/images/efimerides/epikoinonia-me-nekrous-1935.webp",
        "alt": "Επικοινωνία με Νεκρούς - Πνευματισμός - Ψυχοφυσιολογία (1935)"
      },
      "content": [
        {
          "type": "text",
          "value": "Επικοινωνία με Νεκρούς – Πνευματισμός – Ψυχοφυσιολογία (1935) – Μέρος 10"
        },
        {
          "type": "text",
          "value": "Είναι δυνατόν να επικοινωνήσουμε με τους αποθανόντες;"
        },
        {
          "type": "text",
          "value": "Με ποια μέσα προσπαθεί να το κατορθώσει η επιστήμη"
        },
        {
          "type": "text",
          "value": "Οι καταπληκτικές επιστημονικές αποκαλύψεις – Τα υπερφυσικά φαινόμενα βεβαιώνονται – Η ενέργεια των αοράτων δυνάμεων – Τι παραδέχεται ο πνευματισμός και τι η ψυχοφυσιολογία"
        },
        {
          "type": "text",
          "value": "Του διακεκριμένου λογοτέχνου και συνεργάτου μας κ. Φώτου Γιοφλύλη"
        },
        {
          "type": "text",
          "value": "Υπάρχει ζωή μετά θάνατον;"
        },
        {
          "type": "text",
          "value": "Δηλαδή ζει κάτι από την ανθρώπινη ύπαρξη στο υπερπέραν;"
        },
        {
          "type": "text",
          "value": "Αν υπάρχει ζωή μετά θάνατον, μπορούμε να επικοινωνήσουμε και να συνεννοηθούμε με εκείνους που έχουν αποθάνει;"
        },
        {
          "type": "text",
          "value": "Αυτά τα δύο μεγάλα ερωτήματα έχουν βασανίσει τους ανθρώπους όλων των καιρών και των τόπων. Είναι τα μεγάλα ζητήματα, που ήταν πάντοτε επίκαιρα. Τα μελέτησαν όλοι οι σοφοί, τα ερεύνησαν οι επιστήμονες, τα εξέτασαν οι συγγραφείς και οι ποιητές… Και γύρω από αυτά στρεφόταν και στρέφεται όλη η προσοχή της ανθρωπότητας."
        },
        {
          "type": "text",
          "value": "Τις ημέρες όμως αυτές είναι περισσότερο παρά ποτέ επίκαιρα. Διότι η επιστήμη σοβαρότατα ασχολείται τα τελευταία χρόνια με πειράματα και με παντοειδείς έρευνες για να τα διαφωτίσει, για να δώσει μία απάντηση στην αγωνιώσα ανθρωπότητα."
        },
        {
          "type": "text",
          "value": "Τα δύο στρατόπεδα ερευνητών"
        },
        {
          "type": "text",
          "value": "Οι ερευνητές είναι χωρισμένοι τώρα σε δύο στρατόπεδα. Από το ένα μέρος υπάρχουν οι ερευνητές της ψυχοφυσιολογίας και από το άλλο οι ερευνητές του πνευματισμού."
        },
        {
          "type": "text",
          "value": "Οι πρώτοι ερευνούν, μελετούν, πειραματίζονται χωρίς να θέτουν ως βέβαιο τίποτε. Δεν δέχονται την ιδέα ότι τα πνεύματα των πεθαμένων επικοινωνούν μαζί μας με οποιονδήποτε τρόπο. Εξετάζουν όμως τα φαινόμενα της ψυχοφυσιολογίας και βγάζουν δικά τους συμπεράσματα, στηριγμένα στη θεωρία της ύπαρξης αοράτων δυνάμεων στο ανθρώπινο σώμα."
        },
        {
          "type": "text",
          "value": "Αντίθετα, οι πνευματιστές δέχονται την επικοινωνία και τη συνεννόηση των πνευμάτων των πεθαμένων με τους ζωντανούς. Παραδέχονται χωρίς αμφιβολίας ότι οι νεκροί μπορούν να έλθουν σε συνεννόηση με τους ζωντανούς, και προς τούτο μεταχειρίζονται διάφορα μέσα: το γνωστό τραπεζάκι, τη γραφή, τον υπνωτισμό κλπ."
        },
        {
          "type": "text",
          "value": "Η διαφωνία, λοιπόν, των δύο μεγάλων σχολών που ερευνούν τα μεταψυχικά φαινόμενα είναι μόνο στη θεωρία. Η μία δέχεται ότι τα μυστηριώδη φαινόμενα προέρχονται μόνο από τους αποθανόντες και η άλλη δέχεται ότι αυτά προέρχονται μόνο από τους ζώντες."
        },
        {
          "type": "text",
          "value": "Εντούτοις υπάρχουν και ερευνητές που χωρίζουν τα μυστηριώδη φαινόμενα της ζωής μας σε άλλα που προέρχονται από ψυχές πεθαμένων και σε άλλα που δημιουργούνται από μυστηριώδεις επιδράσεις ζώντων προσώπων."
        },
        {
          "type": "text",
          "value": "Άσχετα όμως από τις θεωρίες, οι ερευνητές όλοι μαζί παραδέχονται τα μυστηριώδη φαινόμενα ως πραγματικά. Και αυτά είναι: η μεταβίβαση σκέψεων χωρίς εξωτερική ενέργεια, δηλαδή η τηλεπάθεια· η κίνηση αντικειμένων χωρίς να τα αγγίζει κανείς· οι προφητικές προβλέψεις· οι μυστηριώδεις συμπτώσεις· αλλά και η μυστηριώδης δύναμη του ανθρώπινου σώματος· η εμφάνιση φαντασμάτων και υλοποιημένων, για λίγο χρόνο, αοράτων δυνάμεων· καθώς και πλήθος άλλα περιεργότατα φαινόμενα."
        },
        {
          "type": "text",
          "value": "Όταν έχουμε δεδομένο πια επιστημονικά ότι τα φαινόμενα υπάρχουν, ξαναγυρίζουμε στα αρχικά ερωτήματα, αλλά τροποποιημένα. Δηλαδή: υπάρχει ζωή μετά θάνατον; Και τα φαινόμενα αυτά προέρχονται από ζώντες ή από πεθαμένους που επικοινωνούν μαζί μας; Πάνω σε αυτά τα ερωτήματα ερευνά και σκέπτεται σήμερα η παγκόσμια επιστήμη."
        },
        {
          "type": "text",
          "value": "Τα υπερφυσικά φαινόμενα"
        },
        {
          "type": "text",
          "value": "Ας δούμε τώρα πώς ο άνθρωπος παρατήρησε τα υπερφυσικά φαινόμενα, τα μυστηριώδη ψυχικά ή πνευματικά γεγονότα, και πώς άρχισε να τα μελετά."
        },
        {
          "type": "text",
          "value": "Είναι γεγονός ότι ο άνθρωπος από τα παλαιότατα χρόνια είχε την κλίση να παρατηρεί και να πιστεύει τα υπερφυσικά. Αγαπάει τα παραμύθια που περιέχουν υπερφυσικά φαινόμενα και ζητάει να μάθει κάθε τι που είναι έξω από τους φυσικούς κανόνες."
        },
        {
          "type": "text",
          "value": "Από παλαιότερα χρόνια υπήρχαν παραδόσεις, σύμφωνα με τις οποίες πολλοί είδαν «ίσκιους σπιτιών», δηλαδή λευκά ή μαύρα φαντάσματα, που ζουν σε σπίτι και χτυπούν μυστηριωδώς τους τοίχους ή αναποδογυρίζουν διάφορα αντικείμενα."
        },
        {
          "type": "text",
          "value": "Έπειτα άρχισαν να πιστεύουν ότι ο «ίσκιος» ήταν κάποιος άνθρωπος που τον σκότωσαν μέσα σε αυτό το σπίτι ή που περνούσε από εκεί όταν έβαζαν τη θεμέλια πέτρα του σπιτιού και πέθανε μέσα στον χρόνο, αλλά η ψυχή του έμεινε για πάντα σαν φάντασμα μέσα στο σπίτι."
        },
        {
          "type": "text",
          "value": "Από παλιά χρόνια επίσης πιστεύουν οι άνθρωποι ότι άλλα άτομα βλέπουν «ίσκιους» και φαντάσματα και άλλα δεν τα βλέπουν. Όσοι τα βλέπουν λέγονται «αλαφροΐσκιωτοι» και όσοι δεν τα βλέπουν «βαρυΐσκιωτοι»."
        },
        {
          "type": "text",
          "value": "Και η νεότερη παράδοση εξηγεί ποιοι έγιναν «αλαφροΐσκιωτοι». Ποιοι νομίζετε; Όσοι όταν τους βάπτιζε ο νονός τους έτυχε να κάνει λάθος εκεί που έλεγε το «Πιστεύω»…"
        },
        {
          "type": "text",
          "value": "Αυτά και άλλα περιεργότερα πιστεύει ο λαός για τις εμφανίσεις υπερφυσικών φαινομένων."
        },
        {
          "type": "text",
          "value": "Αλλά και τα όνειρα ο λαός τα εξηγεί μεταφυσικά. Υπάρχουν όνειρα καλά και κακά. Όνειρα προφητικά, αλλά και όνειρα ασήμαντα. Όλα αυτά τα παρουσιάζει και τα εξετάζει η παράδοση και η πρόληψη."
        },
        {
          "type": "text",
          "value": "Αλλά και η επιστήμη σήμερα τα πιστεύει, τα εξετάζει και τα μελετά. Πέρασε η εποχή που η επιστήμη ήταν αθεϊστική και υλιστική. Σήμερα παραδέχεται, κατά το πλείστον, την ύπαρξη αοράτων δυνάμεων."
        },
        {
          "type": "text",
          "value": "Τα πρώτα πνευματιστικά φαινόμενα που η επιστήμη τα μελέτησε συνέβησαν στην Αμερική το 1848, δηλαδή πριν από 87 χρόνια. Στο Χάιτζβιλ, ένα φτωχικό χωριό των Ηνωμένων Πολιτειών της Αμερικής, ακούγονταν συχνά τις νύχτες σε ένα σπίτι ασυνήθιστοι χτύποι."
        },
        {
          "type": "text",
          "value": "Η αιτία των χτύπων αυτών ήταν άγνωστη και μυστηριώδης. Καμία φανερή αφορμή δεν τους προκαλούσε. Στο σπίτι αυτό κατοικούσε η οικογένεια Φοξ, η οποία ψύχραιμη άρχισε να εξετάζει τους κρότους."
        },
        {
          "type": "text",
          "value": "Δεν είχε γελοίους φόβους ούτε προλήψεις ώστε να τρομάξει. Όμως οι κρότοι εξακολουθούσαν συχνά και επίμονα."
        },
        {
          "type": "text",
          "value": "Τέλος η οικογένεια Φοξ παρατήρησε ότι οι χτύποι αυτοί γίνονταν μόνο όταν η κόρη τους, η Κάιτη Φοξ, κοριτσάκι 12 χρόνων, ήταν στο σπίτι. Όταν αυτή έλειπε από το σπίτι, ποτέ δεν ακούγονταν οι μυστηριώδεις κρότοι."
        },
        {
          "type": "text",
          "value": "Έπειτα παρατήρησαν ότι και ο αριθμός των χτύπων κανονιζόταν από τη θέληση της Κάιτης. Η ίδια θαύμαζε πώς αρκούσε να σκεφτεί έναν αριθμό χτύπων για να τους ακούσει στον τοίχο."
        },
        {
          "type": "text",
          "value": "Έλεγε φωνάζοντας ότι θέλει να ακουστούν τόσοι χτύποι και αμέσως ακούγονταν."
        },
        {
          "type": "text",
          "value": "Έπειτα έδινε την προσταγή με μόνη τη σκέψη της, χωρίς να μιλήσει καθόλου, και πάλι γίνονταν τόσοι χτύποι όσους διέταζε το κορίτσι."
        },
        {
          "type": "text",
          "value": "Πλήθος κόσμου από όλο το χωριό έτρεχε κάθε μέρα στο σπίτι αυτό. Ύστερα άρχισαν να μαζεύονται περίεργοι, μελετητές, επιστήμονες και σοφοί από τα γύρω μέρη και από ολόκληρη την Αμερική. Και όλοι έμεναν κατάπληκτοι από το φαινόμενο αυτό."
        },
        {
          "type": "text",
          "value": "Σιγά-σιγά ειδικοί επιστήμονες προσπάθησαν να εξηγήσουν το γεγονός. Και τότε παρατήρησαν ότι η άγνωστη δύναμη που έκανε τους χτύπους απαντούσε σε ορισμένες ερωτήσεις, πάντοτε όμως με ορισμένο αριθμό χτύπων."
        },
        {
          "type": "text",
          "value": "Έτσι όρισαν ότι η άγνωστη δύναμη θα χτυπά έναν χτύπο για να πει «Ναι» και δύο χτύπους για να πει «Όχι»."
        },
        {
          "type": "text",
          "value": "Κατόπιν η κόρη ρώτησε: «Ποιος είσαι; Μήπως είσαι ψυχή;»"
        },
        {
          "type": "text",
          "value": "Ένας κρότος ακούσθηκε. Δηλαδή: «Ναι»."
        },
        {
          "type": "text",
          "value": "«Είσαι λοιπόν ψυχή, πνεύμα ανθρώπου αποθανόντος;» Αυτό τουλάχιστον παραδέχθηκαν οι ειδικοί επιστήμονες."
        },
        {
          "type": "text",
          "value": "Ύστερα ο διάλογος συνεχίστηκε με τον ίδιο τρόπο και βεβαιώθηκε ότι το φαινόμενο παραγόταν από μια αόρατη σκέψη."
        },
        {
          "type": "text",
          "value": "Το κοριτσάκι ήταν το διάμεσο, το «μέντιουμ», μεταξύ του ορατού και του αοράτου κόσμου. Και έτσι άρχισαν αμέσως τα πειράματα. Με αυτόν τον τρόπο γεννήθηκε ο Πνευματισμός."
        },
        {
          "type": "text",
          "value": "Ο Πνευματισμός είναι η θεωρία και όλη η πειραματική εργασία που αποδεικνύει ότι οι ζώντες άνθρωποι μπορούν να επικοινωνούν με τους αποθανόντες."
        },
        {
          "type": "text",
          "value": "Η πρόοδος του πνευματισμού"
        },
        {
          "type": "text",
          "value": "Γρήγορα ο Πνευματισμός προόδευσε. Πρώτα στην Αμερική, κατόπιν στην Αγγλία και τη Γαλλία και έπειτα σε όλον τον πολιτισμένο κόσμο."
        },
        {
          "type": "text",
          "value": "Βρέθηκαν σιγά-σιγά πολλά «μέντιουμ» σε όλα τα μέρη της γης, από την Αγγλία έως την Αυστραλία. Και τα πειράματα γίνονταν και γίνονται και σήμερα εντατικά παντού."
        },
        {
          "type": "text",
          "value": "Πολλά ειδικά σωματεία συστάθηκαν και μυριάδες μορφωμένων ανθρώπων, επιστήμονες, συγγραφείς και σοφοί ασχολήθηκαν με τη μελέτη των πνευματιστικών φαινομένων."
        },
        {
          "type": "text",
          "value": "Πειράματα καταπληκτικά έγιναν. Έφτασαν μέχρι και σε υλοποίηση πνευμάτων, δηλαδή πνεύματα έπαιρναν για λίγη ώρα υλική μορφή. Και τα πειράματα εξακολουθούν με καταπληκτικά αποτελέσματα!"
        },
        {
          "type": "text",
          "value": "Εντούτοις σήμερα, όπως είδαμε, οι ψυχικοί ερευνητές που εξετάζουν αυτά τα φαινόμενα έχουν διαιρεθεί. Και εκτός από τους πνευματιστές υπάρχουν οι οπαδοί της ψυχοφυσιολογίας."
        },
        {
          "type": "text",
          "value": "Αυτοί παραδέχονται μεν όλα τα φαινόμενα, αλλά τα αποδίδουν όλα σε αόρατες και μεταφυσικές δυνάμεις των ζώντων ανθρώπων."
        },
        {
          "type": "text",
          "value": "Και εδώ στην Αθήνα, όπου άλλοτε, στην εποχή του ποιητή Γ. Σουρή, τα πνευματιστικά πειράματα είχαν θριαμβευτικές επιτυχίες, και όπου αργότερα έγιναν πνευματιστικοί σύλλογοι με σοφούς μελετητές και πειραματιστές, σήμερα υπάρχει η «Εταιρεία Ψυχοφυσιολογίας», η οποία εκτελεί σπουδαιότατα πειράματα, αλλά δεν θέτει ως θεωρητική βάση την επικοινωνία των πεθαμένων με τους ζώντες."
        },
        {
          "type": "text",
          "value": "ΕΘΝΙΚΗ ΣΗΜΑΙΑ, 21.01.1935"
        }
      ],
      "sources": [
        {
          "type": "newspaper",
          "name": "Εθνική Σημαία",
          "title": "Εφημερίδα Εθνική Σημαία",
          "year": "1935",
          "pages": "21.01.1935"
        }
      ],
      "tags": [
        "Πνευματισμός",
        "Ψυχοφυσιολογία",
        "Επικοινωνία με νεκρούς",
        "Τηλεπάθεια",
        "Μέντιουμ",
        "Άρθρα & Διαλέξεις",
        "Φώτος Γιοφλύλης"
      ],
      "relatedArticles": [
        {
          "slug": "epikoinonia-me-nekrous-pnevmatismos-psychofysiologia-synentefxi-tanagra-1935",
          "subcategorySlug": "pnevmatismos",
          "title": "Επικοινωνία με Νεκρούς - Πνευματισμός - Ψυχοφυσιολογία - Συνέντευξη Τανάγρα 1935 (Μέρος 2ο)",
          "description": "Συνέντευξη με τον Άγγελο Τανάγρα για το ζήτημα της επικοινωνίας με τους νεκρούς."
        },
        {
          "slug": "epikoinonia-me-nekrous-pnevmatismos-psychofysiologia-1935-meros-3",
          "subcategorySlug": "fainomena",
          "title": "Επικοινωνία με Νεκρούς – Πνευματισμός – Ψυχοφυσιολογία 1935 (Μέρος 3ο)",
          "description": "Συνέχεια της σειράς με τα συμπεράσματα των συζητήσεων."
        }
      ],
      "seo": {
        "metaTitle": "Επικοινωνία με Νεκρούς – Πνευματισμός – Ψυχοφυσιολογία (1935, Μέρος 1ο) | Πνευματισμός | haunted.gr",
        "metaDescription": "Άρθρο του Φώτου Γιοφλύλη για τα μεγάλα ερωτήματα ζωής μετά θάνατον και επικοινωνίας με τους αποθανόντες, με ανάλυση πνευματισμού και ψυχοφυσιολογίας.",
        "canonical": "https://haunted.gr/efimerides/pnevmatismos/epikoinonia-me-nekrous-pnevmatismos-psychofysiologia-1935-meros-10",
        "keywords": [
          "επικοινωνία με νεκρούς",
          "πνευματισμός",
          "ψυχοφυσιολογία",
          "τηλεπάθεια",
          "μέντιουμ",
          "1935"
        ],
        "structuredData": {
          "@context": "https://schema.org",
          "@type": "Article",
          "headline": "Επικοινωνία με Νεκρούς - Πνευματισμός - Ψυχοφυσιολογία 1935 (Μέρος 1ο)",
          "description": "Ανάλυση για τα μεταψυχικά φαινόμενα, την τηλεπάθεια και τις θεωρίες πνευματισμού και ψυχοφυσιολογίας ως προς την επικοινωνία με τους αποθανόντες.",
          "inLanguage": "el",
          "datePublished": "1935-01-21",
          "author": {
            "@type": "Person",
            "name": "Φώτος Γιοφλύλης"
          },
          "image": "https://haunted.gr/images/efimerides/epikoinonia-me-nekrous-1935.webp",
          "articleSection": "Πνευματισμός",
          "keywords": [
            "επικοινωνία με νεκρούς",
            "πνευματισμός",
            "ψυχοφυσιολογία",
            "τηλεπάθεια",
            "μέντιουμ"
          ],
          "mainEntityOfPage": {
            "@type": "WebPage",
            "@id": "https://haunted.gr/efimerides/pnevmatismos/epikoinonia-me-nekrous-pnevmatismos-psychofysiologia-1935-meros-10"
          },
          "publisher": {
            "@type": "Organization",
            "name": "haunted.gr",
            "logo": {
              "@type": "ImageObject",
              "url": "https://haunted.gr/haunted-logo.webp"
            }
          },
          "spatialCoverage": {
            "@type": "Place",
            "name": "Αθήνα",
            "address": {
              "@type": "PostalAddress",
              "addressLocality": "Αθήνα"
            }
          }
        }
      }
    }
  ],
  "seo": {
    "metaTitle": "Πνευματισμός | Αρχείο Εφημερίδων | haunted.gr",
    "metaDescription": "Δημοσιεύματα για τον πνευματισμό, την επικοινωνία με τους νεκρούς και την ψυχοφυσιολογία στην Ελλάδα μέσα από τον ελληνικό Τύπο.",
    "keywords": [
      "πνευματισμός Ελλάδα",
      "επικοινωνία με νεκρούς",
      "ψυχοφυσιολογία",
      "εφημερίδες",
      "Άγγελος Τανάγρας"
    ],
    "canonical": "https://haunted.gr/efimerides/pnevmatismos",
    "structuredData": {
      "@context": "https://schema.org",
      "@type": "CollectionPage",
      "name": "Πνευματισμός σε εφημερίδες",
      "description": "Συλλογή δημοσιευμάτων για τον πνευματισμό και τις αναζητήσεις επικοινωνίας με τους αποθανόντες στον ελληνικό Τύπο.",
      "url": "https://haunted.gr/efimerides/pnevmatismos",
      "image": "https://haunted.gr/images/efimerides/epikoinonia-me-nekrous-1935.webp",
      "publisher": {
        "@type": "Organization",
        "name": "haunted.gr",
        "logo": {
          "@type": "ImageObject",
          "url": "https://haunted.gr/haunted-logo.webp"
        }
      },
      "mainEntity": [
        {
          "@type": "Article",
          "name": "Επικοινωνία με Νεκρούς - Πνευματισμός - Ψυχοφυσιολογία - Συνέντευξη Τανάγρα 1935 (Μέρος 2ο)",
          "url": "https://haunted.gr/efimerides/pnevmatismos/epikoinonia-me-nekrous-pnevmatismos-psychofysiologia-synentefxi-tanagra-1935",
          "author": {
            "@type": "Person",
            "name": "Φώτος Γιοφύλλης"
          },
          "datePublished": "1935-01-22",
          "description": "Συνέντευξη για τη διαφωνία πνευματισμού και ψυχοφυσιολογίας σχετικά με την επικοινωνία ζώντων και αποθανόντων.",
          "image": "https://haunted.gr/images/efimerides/epikoinonia-nekroi-synentefxi-tanagra-1935.webp"
        },
        {
          "@type": "Article",
          "name": "Επικοινωνία με Νεκρούς - Πνευματισμός - Ψυχοφυσιολογία 1935 (Μέρος 1ο)",
          "url": "https://haunted.gr/efimerides/pnevmatismos/epikoinonia-me-nekrous-pnevmatismos-psychofysiologia-1935-meros-10",
          "author": {
            "@type": "Person",
            "name": "Φώτος Γιοφλύλης"
          },
          "datePublished": "1935-01-21",
          "description": "Άρθρο-μελέτη για τα μεταψυχικά φαινόμενα και την επικοινωνία με τους νεκρούς στον ελληνικό Τύπο.",
          "image": "https://haunted.gr/images/efimerides/epikoinonia-me-nekrous-1935.webp"
        }
      ]
    }
  }
}
